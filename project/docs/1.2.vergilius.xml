<?xml version="1.0" encoding="UTF-8"?>
<TEI.2>
    <teiHeader>
        <idno>1.2.vergilius</idno>
        <fileDesc>
            <titleStmt>
                <title type="article">Laocoön</title>
				<author n="Vergilius">Publius Vergilius Maro</author>
            </titleStmt>
            <editionStmt>
                <edition>2019</edition>
            </editionStmt>
            <publicationStmt>
                <date>2019</date>
            </publicationStmt>
            <sourceDesc>
                <biblFull>
                    <titleStmt>
                        <title>dbqp</title>
                        <biblScope unit="volIss">01.2</biblScope>
                        <biblScope unit="volume">1</biblScope>
                        <biblScope unit="issue">2</biblScope>
                        <respStmt>
                            <resp>Editor</resp>
                            <name>Adam McCune</name>
                        </respStmt>
                    </titleStmt>
                    <publicationStmt>
                        <publisher>Adam McCune</publisher>
                        <date value="2019"/>
                        <authority>Public Tools</authority>
                    </publicationStmt>
                </biblFull>
            </sourceDesc>
        </fileDesc>
        <profileDesc>
            <langUsage>
                <language id="eng">English</language>
            </langUsage>
        </profileDesc>
    </teiHeader>
    <text id="volume_01">
        <body>
            <pb id="p01-6" n="6"/>
            <div1 id="BQ-01-2-0004">
				<head>
					<title type="main">Laocoön</title>
				</head>
				<byline><docAuthor>Publius <name>Vergilius</name> Maro</docAuthor></byline>
                <p>Primus ibi ante omnis, magna comitante caterva,<lb/>
				Laocoön ardens summa decurrit ab arce,<lb/>
				et procul: “O miseri, quae tanta insania, cives?<lb/>
				Creditis avectos hostis? Aut ulla putatis<lb/>
				dona carere dolis Danaum? Sic notus Ulixes?<lb/>
				aut hoc inclusi ligno occultantur Achivi,<lb/>
				aut haec in nostros fabricata est machina muros<lb/>
				inspectura domos venturaque desuper urbi,<lb/>
				aut aliquis latet error; equo ne credite, Teucri.<lb/>
				Quicquid id est, timeo Danaos et dona ferentis.”<lb/>
				Sic fatus, validis ingentem viribus hastam<lb/>
				in latus inque feri curvam compagibus alvum<lb/>
				contorsit: stetit illa tremens, uteroque recusso<lb/>
				insonuere cavae gemitumque dedere cavernae.<lb/>
				Et, si fata deum, si mens non laeva fuisset,<lb/>
				impulerat ferro Argolicas foedare latebras,<lb/>
				Troiaque, nunc stares, Priamique arx alta, maneres.<lb/>
				[...]<lb/>
				
				<figure n="thumb/b/bd/Laocoon_and_His_Sons.jpg/1280px-Laocoon_and_His_Sons.jpg" rend="db" width="445" height="400">
					<figTranscr/>
					<figDesc>Laocoön</figDesc>
				</figure>
					
				Hic aliud maius miseris multoque tremendum<lb/>
				obicitur magis, atque improvida pectora turbat.<lb/>
				Laocoön, ductus Neptuno sorte sacerdos,<lb/>
				sollemnis taurum ingentem mactabat ad aras.<lb/>
				Ecce autem gemini a Tenedo tranquilla per alta—<lb/>
				horresco referens—immensis orbibus angues<lb/>
				incumbunt pelago, pariterque ad litora tendunt;<lb/>
				pectora quorum inter fluctus arrecta iubaeque<lb/>
				sanguineae superant undas; pars cetera pontum<lb/>
				pone legit, sinuatque immensa volumine terga.<lb/>
				Fit sonitus spumante salo; iamque arva tenebant,<lb/>
				ardentisque oculos suffecti sanguine et igni,<lb/>
				sibila lambebant linguis vibrantibus ora.<lb/>
				Diffugimus visu exsangues: illi agmine certo<lb/>
				Laocoönta petunt; et primum parva duorum<lb/>
				corpora natorum serpens amplexus uterque<lb/>
				implicat, et miseros morsu depascitur artus;<lb/>
				post ipsum auxilio subeuntem ac tela ferentem<lb/>
				corripiunt, spirisque ligant ingentibus; et iam<lb/>
				bis medium amplexi, bis collo squamea circum<lb/>
				terga dati, superant capite et cervicibus altis.<lb/>
				Ille simul manibus tendit divellere nodos,<lb/>
				perfusus sanie vittas atroque veneno,<lb/>
				clamores simul horrendos ad sidera tollit:<lb/>
				quales mugitus, fugit cum saucius aram<lb/>
				taurus, et incertam excussit cervice securim.<lb/>
				At gemini lapsu delubra ad summa dracones<lb/>
				effugiunt saevaeque petunt Tritonidis arcem,<lb/>
				sub pedibusque deae clipeique sub orbe teguntur.<lb/>
				Tum vero tremefacta novus per pectora cunctis<lb/>
				insinuat pavor, et scelus expendisse merentem<lb/>
				Laocoönta ferunt, sacrum qui cuspide robur<lb/>
				laeserit, et tergo sceleratam intorserit hastam.<lb/>
				Ducendum ad sedes simulacrum orandaque divae<lb/>
				numina conclamant.
				</p>                
            </div1>
        </body>
    </text>
</TEI.2>